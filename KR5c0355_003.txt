# -*- mode: mandoku-view -*-
#+TITLE: 終南山祖庭仙眞内傳
#+DATE: 2015-08-29 00:56:42
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: LASTPB  <md:KR5c0355_HFL_002-023b>
#+PROPERTY: JUAN 3
¶¶¶¶<md:KR5c0355_HFL_003-001a>¶¶¶¶<pb:KR5c0355_CK-KZ_01p033b>
　　清和眞人¶
師姓尹氏諱志平字大和遠祖居滄州前宋¶時有官萊州者因
家焉顯高祖妣有子七人¶俱登進士第仕至郡守者五人大父
公直考¶弘誼皆隱德不耀於大定九年己丑正月二¶十日生師
是夕其母方寐夢儀衞異常皆盛¶服而入神思愕然驚寢師已
誕矣時里人相¶驚曰尹氏宅火奔往救之至則光照庭宇知¶<md:KR5c0355_HFL_003-001b>¶生
子矣咸曰是家陰德動天他日必爲異人¶三𡻕穎悟善記事五
𡻕入小學日誦千餘言¶於理卽玄解在髫齔日舉止異凡兒嘗
因祀¶事究生死理杳然遐想自忘十四𡻕遇丹陽¶宗師遽欲入
道其父難之濳往十九𡻕復迫¶令還家錮之竟逃出再三始從
<pb:KR5c0355_CK-KZ_01p034a>
之詣武官靈¶虛觀長生宗師席下執弟子禮尋往昌邑縣¶之西
菴常獨坐樹下達旦或一夕靜中見長¶生飄然而來斷其首剖
其心復置之覺而大¶有所悟後住菴福山縣惠濟貧困者數年
眾¶<md:KR5c0355_HFL_003-002a>¶德之明昌初聞長春宗師還棲霞往侍左右¶長春特器異之
付授無所隱玉陽王宗師屢¶握手談道授以口訣又受易於太
古郝宗師¶皆世所未嘗聞自是道業日隆聲價大振四¶方學者
翕然宗之時濰州龍虎完顏氏素豪¶倨慕師道德施囿地創玉
清觀事之數載之¶間姬侍供奉者未嘗識其面目亦未嘗知其¶
姓字其所守如此興定己卯𡻕冬大元太祖¶聖武皇帝自西域
遣便宜劉仲祿徵長春宗¶師仲祿及益都會眞常李公曰長春
<pb:KR5c0355_CK-KZ_01p034b>
今居東¶<md:KR5c0355_HFL_003-002b>¶萊非先見尹公必不能成此盛事及濰陽謁¶師於玉淸
見其神采嚴重不覺畏敬自失從¶容語及詔旨師大喜曰將以
斯道覺斯民今¶其時矣遂偕往覲長春於萊州昊天觀先是¶金
宋聘命交至皆不應至是長春與師議決¶計北上時從行者十
有八人皆德望素重者¶師爲之冠自庚辰春啟途至癸未秋回
轅四¶載跋涉備嘗艱阻旣見上於西印度奏對稱¶旨還及雲中
長春聞山東亂天兵又南下曰¶彼方生靈命縣砧鼎非汝莫能
救因遣師往¶<md:KR5c0355_HFL_003-003a>¶招慰聞者樂附所全活甚多甲申𡻕敕令長¶春住
太極宮卽今之長春宮也師在席下最¶爲入室四方尊禮者雲
合師曰我無功德敢¶與享此供奉乎遂辭退住德興之龍陽觀
<pb:KR5c0355_CK-KZ_01p035a>
屢¶承長春手澤示以託重意及蒙賜淸和子號¶迨長春上仙師
方隱上谷之烟霞觀又欲絕¶迹遠遁爲眾以主教事敦請勉從
之還長春¶宮以嗣玄教厥後門徒輻輳輦幣樂貢者日¶充塞庭
戸壬辰春太宗英文皇帝南征還師¶迎見於順天慰問甚厚仍
令中宮代祀香於¶<md:KR5c0355_HFL_003-003b>¶長春宮貺𧶘優渥癸巳夏游毋閭山太玄觀¶
之李虛玄語人曰去年院中青氣氤氲者累¶日占者以爲當有
異人至今師來旣驗矣其¶演化白霫之間道緣眞蹟備見北游
錄至甲¶午春南歸及玉田眾喜爲數日留日已晡遽¶促駕兼夜
行五六十里舍豐草中眾莫知所¶以後還宮始知在玉田時有
寇數十欲劫掠¶追至大合甸不及而返從者相賀曰非師奈¶我
<pb:KR5c0355_CK-KZ_01p035b>
輩何夏聞朝廷遣官撫綏關輔適無欲李¶公自衞來燕致祭處
順堂師命入關招集道¶<md:KR5c0355_HFL_003-004a>¶侶興復終南劉蔣之祖庭秋中宮遣使
勞問¶賜道經一藏乙未春沁州牧杜德康請師主¶黃籙醮事師
由雲應南下所至原野道路望¶塵迎拜者日千萬計願納宮觀
爲門弟子者¶若前高之玉虛崞縣之神淸定襄之重陽平¶遙之
興國咸請主於師及理醮時旱久且風¶醮之三晝宵燈燭恬然
在他境猶風杜以州¶之神霄宮爲獻尊事之師以玄化大行歸
功¶於重陽祖師乃留意於終南祖庭冬京兆總¶管田德燦遣官
偕無欲李公馳疏來請雅與¶<md:KR5c0355_HFL_003-004b>¶師意合丙申春正月始達終南規
度兆域初¶重陽祖師修道於劉蔣村旣成火其菴而東¶貽詩有
<pb:KR5c0355_CK-KZ_01p036a>
後人復修語先大定間丹陽長春二¶宗師已嘗建立值天興劫
火焚毀殆盡至是¶師賡之亦有繼祖來修之什於是翦蕪平邱¶
築垣架屋而草創之又若樓觀宗聖宮終南¶之太平炭谷之太
一驪山之華清太華之雲¶臺諸宮遺址悉擇四方緣重耆德付
之俾任¶興復之責時陜右甫定遺民猶未安業道眾¶艱於得食
師以道德罪福之報撫慰之是年¶<md:KR5c0355_HFL_003-005a>¶夏被命令師選戒行精嚴之
士就禾林住持¶爲國祈福秋中書楊惟中召還燕道經太行¶山
間羣盜羅拜受教悉爲良民戊戌春忽曰¶吾老矣久厭勞事以
正月上日會四方耆宿¶嗣法於眞常李公俾主教席遂於長春
西院¶及五華大房增葺道院以爲佚老之所庚子¶冬京兆太傅
<pb:KR5c0355_CK-KZ_01p036b>
移刺寶儉總管田德燦請師主¶重陽祖師葬事師欣然而往雖
冒寒跋涉不¶憚也常曰吾以報祖師恩耳當時秦地大旱¶師下
車而雪大闡葬禮以明年辛丑正月二¶<md:KR5c0355_HFL_003-005b>¶十五日旣事時盛行興
造及經理會葬者多¶方道俗常數千人物議洶洶不安賴師道
德¶威重鎮伏邪氣故得完其功師嘗與老師宿¶德往來於樓觀
諸宮逍遙自若以揚玄化是¶𡻕冬十月仙仗還燕山居五華大
房之間遠¶近達官士庶仰之如景星丹鳳乙巳春命潘¶沖和主
領河東永樂純陽宮之法席以事建¶立無何中宮遣近侍賜黃
金冠服仍敕有司¶衞護又令門人增飾濰陽之玉淸不數載奐¶
然一新矣至辛亥二月五日謂侍者曰我常¶<md:KR5c0355_HFL_003-006a>¶便房山之幽邃故
<pb:KR5c0355_CK-KZ_01p037a>
居之今爲我灑掃殿宇以¶備長生昇仙之齋翌日焚香禮聖畢
謂眾曰¶吾將逝矣眾驚愕師嘿不應惟戒葬事無豐¶遂不食但
飲水歠茶危坐談道語音雄暢如¶平日是夜正衣冠曲肱而逝
享春秋八十有¶三門眾毀哭若喪考妣時馨香之氣滿室遠¶近
聞者奔走賻賵絡繹如市初師遺言葬大¶房嗣教眞常李君以
大房去京師稍遠艱於¶登涉輦柩葬於五華構堂曰復眞以事
香火¶師平日著述目曰葆光集行於世中統二年¶<md:KR5c0355_HFL_003-006b>¶秋九月璽書
追贈淸和妙道廣化眞人號¶

　　眞常眞人¶
師族李氏諱志常字浩然其先洺州永年人¶宋季避地濮之范
<pb:KR5c0355_CK-KZ_01p037b>
陽尋又徒開之觀城因著¶藉焉高祖皓曾祖昌祖明父蔓皆隱
德不耀¶素爲鄉里所重母聶氏夜夢異人授之玉兒¶覺而生師
卽明昌四年癸丑正月二十日也¶師生六𡻕考妣俱喪養於伯
父濟川家濟川¶諱蒙名舉子也賦義兩科屢占上游雖以四¶舉
終場同進士出身歉如也愛師穎悟不羣¶<md:KR5c0355_HFL_003-007a>¶意用作成以償平昔
之願而師不喜文飾雅¶好恬淡常默禱高穹望早逢異師勝友
式副¶夙心年十有九伯將議婚師聞之歎曰本期¶學道未涉津
涯若愛欲纏縛則聖賢高蹈出¶塵之事業難乎有成矣居無幾
負書曳杖作¶雲水之游初隱東萊之牢山復往天柱山之¶仙人
宮宮之主者曰湯陰李先生有藻鑒見¶師儀觀魁偉固已知其
<pb:KR5c0355_CK-KZ_01p038a>
不凡因冬夜談道言¶及日用乃大加賞異退謂其徒曰余在道
三¶十年老師宿德與之談論者能如此子精當¶<md:KR5c0355_HFL_003-007b>¶曾不一二見迨
辭始吿之曰君玄門大器也¶山菴荒僻非君久淹之地海上昔
祖師至異¶人並出今獨長春在焉宜往從之他日成就¶未可量
也師翌日遂行至卽墨之東山屬貞¶祐喪亂土寇蜂起山有窟
室可容數百人寇¶至則避其中眾以師後拒而不納俄爲寇所¶
獲問窟所在箠楚慘毒絕而復甦竟不以告¶寇退窟人者出環
泣而謝之曰吾儕小人數¶百口之命懸於公一言而公能忘不
納之怨¶以死救之其過常情遠甚爭爲給養至於康¶<md:KR5c0355_HFL_003-008a>¶調迄今父
老猶能道之𡻕戊寅夏六月聞長¶春宗師自登居萊師促裝以
<pb:KR5c0355_CK-KZ_01p038b>
往拜謁席下長¶春一見器許待之異常師於承教之後益自¶奮
勵厯兵革死生憂患之際曾不易其所守¶山東東路轉運使田
琢器之高其行且聞昔¶在卽墨其主帥黃摑副統咨師籌畫保
完一¶城以書邀至益都待以賓禮己卯夏六月益¶都副帥張林
叛金歸宋冬十有二月太祖聖¶武皇帝遣便宜劉仲祿齎詔備
禮起長春宗¶師於東萊師覩此事機知張林新以其地入¶<md:KR5c0355_HFL_003-008b>¶宋叛
股靡常密念若不先入白則必見阻滯¶乃往說林曰長春師天
人也今三使徵聘毅¶然北行舍近道而卽遠途救世之心於斯
可¶見相君能爲推轂則非惟一方受賜實四海¶生靈無涯之福
也林悅移檄所經俾衞送以¶行庚辰春正月長春命駕從行者
<pb:KR5c0355_CK-KZ_01p039a>
一十八人¶師其一也二月達燕明年春北上秋七月至¶阿不罕
山距漢地僅萬里並山漢人千家逆¶塵羅拜以爲希世之遇咸
請立觀擇人主之¶長春坐上指師語眾曰此子通明中正學問¶<md:KR5c0355_HFL_003-009a>¶
該洽今爲汝等留此其善待之因賜號眞常¶子仍預書其觀曰
棲霞長春旣西邁師率眾¶興作刻日落成又立長春玉華二會
至今不¶輟癸未夏五月長春至自行在憩於其觀一¶日齋客四
集長春手持弓絃一不言以授師¶師亦不言而受圈而佩之作
詩爲謝長春但¶笑領而已蓋阿不罕之留弓弘之授識者知¶其
有付囑之意秋七月至下水時殘暑尚熾¶長春納涼於官舍之
門樓宇呼師而教之曰¶眞師不易逢得道者不易遇遇之而不
<pb:KR5c0355_CK-KZ_01p039b>
易識¶<md:KR5c0355_HFL_003-009b>¶也守道之篤人貌而天行直寓六骸而淵宗¶忘飢渴而常
甯至靜而遺形獨游乎無極之¶妙庭此語汝當記之以俟他日
自得之耳師¶拜謝已乘間因問向者避地山東爲寇箠撻¶俄墮
窈冥赫日方中而目無所見幽明路隔¶其歸根復命之理果何
如哉長春曰人之生¶死猶晝夜乃幻相相因之道叩其道之至
則¶無有也當汝疑念未起時體取死生晝夜了¶無干涉則天光
湛澄若太虛之無際名言象¶教不可得而喻斯汝疑心淨盡之
地師復再¶<md:KR5c0355_HFL_003-010a>¶拜受之長春自入漢地人事益繁四方道俗¶來覲謁
者皆託於師師陰蓄歸隱之念而未¶有以發雖心交不知也長
春忽語之曰昔有¶一道人趙其姓初在門下向道甚勤一日遽¶
<pb:KR5c0355_CK-KZ_01p040a>
辭欲往他所我因戒之曰不應去而去不爲¶退道卽爲慢道師
愕然知斯言爲己設其念¶遂絕師以長春西域見上演道之語
編爲西¶游記行於世丁亥秋七月長春仙去清和嗣¶教以師爲
都道錄兼領長春宮事當時朝廷¶在禾林師𡻕一往以扶宗翊
教爲己任雖龍¶<md:KR5c0355_HFL_003-010b>¶沙風雪寒裂肌膚弗憚也庚寅秋七月太宗¶英
文皇帝始卽大寶師見於乾樓輦時方詔¶通經之士教儲君師
乃進詩書道德孝經上¶嘉之冬十一月得旨方還辛卯冬有誣
告處¶中堂繪壁有不應者清和被執眾皆駭散師¶獨請代之曰
清和宗師也職在傳道教門一¶切我悉主之罪則在我他人無
及焉使者高¶其節從之特免杻械鎖之入獄夜半鎖忽自¶開師
<pb:KR5c0355_CK-KZ_01p040b>
以語獄吏吏復鎖之而復自開平旦吏¶以白有司適與來使會
食所食肉骨上隱然¶<md:KR5c0355_HFL_003-011a>¶見長春相其訟遂息癸巳夏六月承詔卽
燕¶京教蒙古貴官之子十有八人師薦寂照大¶師馮志亨佐其
事日就月將而才藝有可稱¶者乙未秋七月奉詔築道觀於禾
林委師選¶高道住持戊戌春正月淸和會四方耆宿手¶自爲書
付師嗣主教席師度不能辭乃受之¶三月赴闕以教門事條奏
首及終南山靈虛¶觀係重陽祖師鍊眞開化之地得旨改稱重¶
陽宮敕洞眞于君住持主領陜右教事以白¶雲綦公無欲李公
輔翼之大行營建乙巳奏¶<md:KR5c0355_HFL_003-011b>¶請河東永樂純陽祠宇及師眞堂下
並賜宮¶額以彰玄化丙午定宗皇帝卽位詔師以戊¶申上元日
<pb:KR5c0355_CK-KZ_01p041a>
就長春宮設普天大醮仍降璽書¶凡名山大川諸大宮觀及玄
門有道之士委¶師就給師德名號𡻕舍辛亥憲宗皇帝嗣登¶寶
位欲遵祀典徧祭嶽瀆秋八月遣中使詔¶師至闕下上端拱御
榻親緘信香冥心注禱¶於祀所賜師金符寶誥及內府白金五
千兩¶以充其費師奉旨驛車南下徧詣嶽瀆以行¶祀事越明年
春正月初吉來終南祖庭敬展¶<md:KR5c0355_HFL_003-012a>¶精衷恭行祀禮規度營建整治
玄綱凡山下¶仙宮道觀皆爲一到建功師德賜賚各有差¶以是
地係教門根本故也至四月旣望仙仗¶東歸由中條之純陽宮
亦如終南故事秋九¶月還燕癸丑冬十月聖天子在藩邸開府
上¶都命師修金籙大齋作大宗師普度隨路道¶士女冠給授戒
<pb:KR5c0355_CK-KZ_01p041b>
牒甲寅春正月上遣使就宮¶會集諸路高道作普天醮敕師濟
度海內亡¶魂賜黃金五百兩白金五千兩凡龍璧環鈕¶鎮信之
物焚獻香燈並從官給自啟事至滿¶<md:KR5c0355_HFL_003-012b>¶散鸞鶴五雲之瑞不可殫
紀秋聞亳社戍兵¶師遣道人石志堅輩興復太清宮乙卯秋七¶
月見上於行宮適西域進方物時太子諸王¶就宴敕師預焉十
有二月朔旦上謂師曰朕¶欲天下百姓安生樂業然與我同此
心者未¶得其人何如師奏曰自古聖君有愛民之心¶則才德之
士必應誠而至因厯舉勳賢並用¶上嘉納之自午刻入承顧問
及燈乃退丙辰¶春正月以老辭夏四月至自北庭六月庚申¶朔
師倦於應接謝絕人事隱几不言戊寅正¶<md:KR5c0355_HFL_003-013a>¶襟危坐語左右曰昨
<pb:KR5c0355_CK-KZ_01p042a>
夜境界異常吾自知卦¶數已盡歸其時矣主領後事向已奏誠
明張¶志敬受代餘無可議者翌日乃留頌順正而¶化春秋六十
有四葬於五華山之存存堂平¶昔著述有又玄集二十卷行於
世中統辛酉¶秋九月制書超贈眞常上德宣教眞人號¶

　　洞眞眞人¶
師諱善慶字伯祥甯海人漢廷尉高門于公¶之後祖彥升嘗主
好畤縣薄考珍韜光不仕¶師以大定六年丙戌十二月初八日
生幼不¶<md:KR5c0355_HFL_003-013b>¶茹葷長通經史雅嗜道德性命之學與丹陽¶宗師同里
閈二十二年壬寅夏五月丹陽自¶陜右還鄕中演道於金蓮堂
老稚雲集師與¶焉時年十七丰神整秀丹陽見而問之知爲¶彥
<pb:KR5c0355_CK-KZ_01p042b>
升之孫歎曰吾向畏重陽譴訶頗萌倦弛¶然得以終其業者彥
升輔贊之功居多使是¶兒入道以報乃祖之德可乎翌日師與
眾再¶至丹陽神出一熟芋與之師拜而食其父母¶聽執几杖以
侍左右乃蒙授以今之名字旣¶而父珍與其室王氏謀曰吾止
是兒蒸嘗所¶<md:KR5c0355_HFL_003-014a>¶系今丹陽化度入道殆夙契乎丹陽嘗業儒¶必不
妄絕吾于氏之祀其修眞之門量有超¶出世法之外者我輩區
區尚何所戀遂與女¶子洎家人輩俱受業於丹陽之門丹陽訓
珍¶法諱曰道濟王氏曰道淸及號玉谿散人女¶曰妙靜卽師之
姊也後俱爲玄門之宿德再¶年癸卯冬師從丹陽赴萊陽游仙
觀醮未幾¶丹陽上仙長生玉陽二宗師來主喪事嘗聞¶丹陽有
<pb:KR5c0355_CK-KZ_01p043a>
報德彥升語乃授師道門儀範命宋¶崇福相將入關俾事長春
宗師以遠鄕土親¶<md:KR5c0355_HFL_003-014b>¶愛之情師受教而西至終南祖庭拜謁靈陽¶
李君備陳長生玉陽之命靈陽見師天姿雅¶澹舉措不凡教之
棲山林遠鄽市親有道種¶福田且使枉道詣平涼參高士崔羊
頭師承¶命而往一夕宿回山王母宮夜夢老媪持餅¶一槃餉鬅
頭道者道者卽取一餅擘半與師¶食仍自食其半又二日達平
涼崔菴參禮甫¶畢俄一媪持餅一槃來饋於崔其崔與媪克¶肖
夢中之見崔取一餅擘半與師食卽自食¶其半且曰連前夜者
食吾一餅矣時趙九古¶<md:KR5c0355_HFL_003-015a>¶侍側崔指師曰是子可教其有道緣乎
居踰¶月多蒙指授遂辭詣隴州龍門山侍長春恭¶執汲爨乙巳
<pb:KR5c0355_CK-KZ_01p043b>
春長春命師詣洛陽致書於長¶眞宗師長眞訓以推强挫銳鍛
鍊塵心爲學¶道之要無何長眞返眞師葬祭禮竟復入關¶匄食
同華間行其所受丙午長春下隴山振¶教祖庭召師席下令日
服勤勞以結勝緣先¶長春游隴川日愛汧陽縣東之石門嘉勝
築¶全眞堂命弟子蒲察道淵居之明昌辛亥長¶春將歸海上謂
師曰汝緣在斯無他往人需¶<md:KR5c0355_HFL_003-015b>¶友以成友不可不擇蒲察道淵者
心存至道¶是人必能輔成爾業可往居之師詣呉嶽五¶峯山鑿
石以處日止一餐晝夜不寐者七年¶惟道是力乃臻於妙凡未
然之事必預知之¶隴人迄今目其龕曰于眞人洞塑像事之蒲¶
察請師下山同處承安戊午郡之好事者輸¶貲搆造揭玉清觀
<pb:KR5c0355_CK-KZ_01p044a>
額尋禮玉陽參受經籙以¶輔道救物遠近益加崇敬太和癸亥
隴州牧¶保賜沖虛大師號五年乙丑復往棲霞觀長¶春請進上
道無何長春遂促西歸至臨沂遇¶<md:KR5c0355_HFL_003-016a>¶玉陽於縣廨玉陽首問關中
日與甚人爲友¶師以蒲察告玉陽再問蒲察入道之由師吿¶以
奉長春命玉陽曰審若是則可與友矣遂¶蒙教以微旨及授洞
眞子號居數日乃別道¶過林慮愛其幽閴棲止於天平觀丙寅
長春¶介畢知常持教帖云大抵上根之人惟財色¶是遠汝旣能
推財讓義何必深山窮谷守靜¶篤也草字到日卽便下山復還
汧隴目今教¶門闕少得力人要汝弘闡爾仍更名志道師¶拜命
還秦八年戊辰南征凱還憫其俘縶購¶<md:KR5c0355_HFL_003-016b>¶援者甚多師自五峯卒
<pb:KR5c0355_CK-KZ_01p044b>
業以來詣門求度爲¶道士者數百人俱立觀院於鳳翔汧隴之
間¶元光癸未汴梁中太一宮提點李沖虛舉以¶自代不起正大
改元上悼西軍戰沒詔遣禮¶部尚書趙公秉文醮祭於平涼延
師爲濟度¶醮竟師以所奉信幣悉具呈回納助軍須之¶用趙素
重師高潔圖像薦諸朝遣使召之又¶不起已而隴山兵亂畢知
常請師詣岐山五¶姓之洞眞觀居環堵丙戌遣中使再召起而¶
應之至京之日奉旨提點中太一宮若密國¶<md:KR5c0355_HFL_003-017a>¶公璹侯莘公摯楊
尚書雲翼許司諫古馮內¶翰璧諸相貴近爭相景慕時金運將
終徭役¶叢出民大不堪徵及道釋師每於執政者方¶便啟導屨
寢其議四方緇黃多賴以安丁亥¶北來道眾傳長春升仙於燕
<pb:KR5c0355_CK-KZ_01p045a>
山師日惟一飯¶心喪者三年庚寅河南旱詔近侍護師禱於¶濟
瀆上期望祀於宮中醮竟立致甘澍特旨¶襃異令兼領五嶽佑
神觀事是秋書大有年¶天興癸巳春汴京納款聖朝遣使訪三
教人¶以師爲之冠秋七月由中欒北渡時依附者¶<md:KR5c0355_HFL_003-017b>¶眾舟人疑有
金帛薄暮啟船遇一沙渚紿以¶達岸委之而去黎明驚濤四涌
莫不倉惶失¶措師泰然無懼色是日會八柳樹堤潰水勢¶南下
命弟子符道淸濟賂二舟舉脫其戹於¶是挈眾達大名玄通范
圓曦時主東平上淸¶宮聞師至率在府僚屬道眾備車騎來迎
虛¶席引避師辭不得已乃弘教於東原乙未秋¶上燕都謁長春
處順堂燕人懇留不獲南歸¶丙申夏燕境蝗旱大作行臺諸官
<pb:KR5c0355_CK-KZ_01p045b>
禱師禳祭¶師俯徇輿情啟醮卽雨蝗不爲災秋清和眞¶<md:KR5c0355_HFL_003-018a>¶人尹君
自關中還燕命眞常李君權教築室¶於西院與師對處日相陪
佚戊戌春眞常嗣¶掌教事夏四月朝廷選試道釋以師聞望隆¶
重進號通玄廣德洞眞眞人適北京留守烏¶德亨築全眞觀邀
師矜式其國人勉應而行¶秋七月眞常奏請得旨改終南靈虛
觀爲重¶陽宮敕師住持主領陜右教門事庚子夏太¶傳移剌寶
儉京兆總管田德燦差官持疏往¶邀卽日命駕烏公以下僚庶
以師興復祖庭¶之故知不可留饋金贐幣者充積過燕涉趙¶<md:KR5c0355_HFL_003-018b>¶度
晉來秦所至之方諸侯郊迎士庶嚮慕以¶所得之貲悉爲興建
之費辛丑春正月會諸¶路師德葬祖師於白雲殿時關輔甫綏
<pb:KR5c0355_CK-KZ_01p046a>
民稀¶土曠門下道流共念祖師開化之德競來入¶關營佃方所
爲之羽翼東連海岱西徹鞏洮¶南際江淮北通沙漠往還道俗
奉香送供者¶絡繹不絕與李宮作務之眾恒不下數千人¶賴師
道德高厚每至朔望必設齋集眾教以¶修身養性爲功立觀度
人爲行及諭以罪福¶之理俾各從所便故得循規蹈矩教門甯
謐¶<md:KR5c0355_HFL_003-019a>¶不十載間雄宮傑觀星羅碁布於三秦之分¶矣其祖庭制度
爲海內琳宮之冠師以甘河¶祖師遇眞之地建遇仙宮以彰靈
跡又於西¶虢磻谿長春鍊化之所分命門人千指剙長¶春成道
宮以報教育之德夾谷先鋒使於祖¶庭作功德主建虛皇壇殿
以甲辰上元日請¶師設羅天大醮薦悼海內亡魂以落成之適¶
<pb:KR5c0355_CK-KZ_01p046b>
皇子闊端大王開府西涼遣使趙崇簡就宮¶修金籙醮七晝夜
方降聖之際北東二方眞¶文無火自化使回啟其靈異王特降
璽書護¶<md:KR5c0355_HFL_003-019b>¶持玄教仍增以重陽萬壽宮額賜與醮五師¶以眞人號
(謂師與宋披雲薛太霞綦白雲李無欲也)夏五月聖旨¶遣近使裴天民詣宮行降御
香特加優遇丙¶午秋鞏昌總帥汪德臣欲請師作醮薦父靈¶儀
慮其不能動啟於王府以汪侯開國大臣¶遂命丞相完顏鳳哥
敬詣終南禮請師卽應¶之鞏昌地接西羌居民但習浮屠之教
師以¶無爲清靜正心誠意之道化之風俗爲之一¶變冬演教秦
亭應緣接物之迹秦士有西州¶錄丁未春還宮秋八月皇太后
賜以冠服仍¶<md:KR5c0355_HFL_003-020a>¶頒寶誥敕守臣外護玄化無令擾瀆庚戌夏¶六月
<pb:KR5c0355_CK-KZ_01p047a>
通明閣吿成師拽杖逍遙其下曰吾焚¶修祖庭經營是閣僅十
年今始見成就豈徒¶以誇其壯麗爲哉蓋常人之情見其嚴飾
乎¶外者而儼敬之心油然而生乎內夫上達之¶士以淸靜無事
絕慮修身者固不在是其於¶弘教度人此象設崇構之緣亦不
可偏廢教¶之所以崇道之以所尊也冬十月三日沐浴¶正襟危
坐召眾於前囑以修進之語日方卓¶午留頌而逝於眾妙堂春
秋八十有五醮祭¶<md:KR5c0355_HFL_003-020b>¶九日顏采如生遠近道俗執紼奉賻者數萬¶
人葬於宮之仙蛻園附玉蟾靈陽二師之側¶度人暢道詩詞目
曰洪鍾集行於世故翰林¶待制孟攀鱗作文率長安士人特來
祖庭致¶祭河南轉運使楊奐爲作道行碑至元戊寅¶𡻕於白雲
<pb:KR5c0355_CK-KZ_01p047b>
殿後建思眞堂設像以事香火矣¶

　　披雲眞人¶
師姓宋諱德方字廣道萊州掖城人先世以¶積善見稱其初生
之夕里人見其家祥光照¶徹比日卽大定癸卯𡻕八月一日也
時人遂¶<md:KR5c0355_HFL_003-021a>¶異之僅能言便好讀書不爲童稺嬉戲事穎¶悟强記識
者謂是夙性薰習故在年十二問¶其母曰人有死可得免乎母
曰汝問神仙劉¶眞人去時長生劉宗師闡教於武官於是師¶明
日徑往長生一見愛其骨格淸秀音吐不¶凡留侍几杖因於灑
掃應對之間就憤悱鬱¶積之地投以正法而啟發之師旣得指
授朝¶夕充養未始少息後得度於玉陽占道士籍¶迨長生仙去
<pb:KR5c0355_CK-KZ_01p048a>
事長春宗師於棲霞儒經道典¶如易老中庸大學莊列等書尤
所酷好外雖¶<md:KR5c0355_HFL_003-021b>¶詩書子史亦罔不涉蠟於中采其窮理盡性¶之學
涵泳踐履濳通默識光明洞達動與之¶會其日新之美固已不
可掩矣庚辰春正月¶大元太祖聖武皇帝遣近侍劉仲祿起長
春¶於東海之濱選其可與侍行者一十八人師¶其一也往復三
載還燕住長春宮是時從長¶春之眾皆躬勤勞師獨泰然以琴
書自娛有¶評之於長春者長春拒之曰汝等勿呶呶斯¶人已後
扶宗翊教之事業汝等皆不可及長¶春亦嘗私謂師曰汝緣當
在西南師因語及¶<md:KR5c0355_HFL_003-022a>¶道經泯滅宜爲恢復之事長春曰兹事體甚¶
大我則不暇兼冥冥中自有主之者他日爾¶當任之仍授以披
<pb:KR5c0355_CK-KZ_01p048b>
雲子號及長春羽化淸和¶嗣典教事令師提點教門一舉一動
無偏私¶而有規制內外道流莫不心服癸巳大丞相¶胡夭祿時
行臺河東請主醮事甲午游太原¶西山得古昊天觀故址有二
石洞皆道像儼¶存壁間有宋童二字師修葺三年殿閣崢嶸¶金
碧丹臒如鼇頭突出一洞天也丁酉復主¶平陽醮事因於玄都
觀思及長春向日堂下¶<md:KR5c0355_HFL_003-022b>¶燕閒之際有曰藏經大事我則不暇他
日汝¶其任之又曰汝緣當在西南之語乃私自念¶云吾師長春
君以神化天運之力發而爲前¶知之妙凡有言之於其先莫不
驗之於其後¶謂緣在西南之語我已安而踐之矣何獨至¶於藏
經而疑焉遂與門下講師通眞子秦志¶安等謀爲鋟木流布之
<pb:KR5c0355_CK-KZ_01p049a>
計丞相胡公聞而悅¶之傾白金千兩以爲剙始之費卽授之通
眞¶子令於平陽玄都觀總其事至事成之日曾¶不愆於素故翰
林學士李冶所作碑文從倡¶<md:KR5c0355_HFL_003-023a>¶始而至畢乎靡不備錄讀之見其
補完亡缺¶搜羅遺逸而海內數萬里皆經親厯之地使¶他人處
之縱不爲煩冘所困則必厭其勞矣¶師猶假餘力卽萊州神山
開九陽洞及建立¶宮觀自燕至秦晉几四十餘區辛丑春正月¶
會葬重陽祖師於終南癸卯自甘棠來永樂¶鎮拜謁於純陽祠
下見其荒蕪狹隘師乃招¶集道眾住持後雖掌教眞常李君奏
請朝命¶大行興建者師實爲之張本甲辰春來終南¶祖庭應皇
子闊端大王醮事醮竟例賜玄都¶<md:KR5c0355_HFL_003-023b>¶至道眞人號是時藏經勝緣
<pb:KR5c0355_CK-KZ_01p049b>
俱已斷乎卽閒¶居於雪堂日與耆年宿德相會談道至丁未¶冬
十月十有一日沐浴更衣示微疾而逝於¶所居之待鶴亭春秋
六十有五越七日葬於¶宮之仙蛻園平生所作詩文目曰樂全
前後¶二集行於世戊申冬門人遷仙柩於河東永¶樂鎮純陽宮
葬之建祠立碑以事香火至元¶庚午𡻕春三月聖旨追贈玄通
弘教披雲眞¶人號¶

　　白雲眞人¶<md:KR5c0355_HFL_003-024a>¶
師姓綦氏名志遠字子玄世爲萊州掖縣巨¶族祖德中父遵皆
雅志田園以陰德見稱於¶鄕里皇統間餓莩滿野其家設粥以
濟至秋¶成乃止大定己丑重陽祖師挈丹陽長眞長¶春三師過
<pb:KR5c0355_CK-KZ_01p050a>
其門嘗邀至家修齋供奉後於鄕¶里剙龍翔觀朝夕香火以奉
上眞割膏腴田¶施充常住以贍雲衆當明昌庚戌正月十九¶日
師乃生幼不戲狎年志學使之讀書師曰¶所願學者方外修眞
之業弱冠之𡻕父母欲¶議婚師聞之潛於靜室自潔其身家人
知其¶<md:KR5c0355_HFL_003-024b>¶志不可奪卽令披道士服旣而往棲霞參長¶春宗師服勤
久之於道有所得無幾何從長¶春居萊州昊天觀己卯𡻕太祖
聖武皇帝遣¶使持詔起長春游北闕明年春正月啟途選¶從者
一十八人師預其一也霜眠露寢往復¶三載道路艱辛備嘗之
矣回達金山之巓林¶間少憩長春顧謂淸和尹公曰綦生賦性
淳¶謹將來吾教可勝大用甲申長春還燕都住¶長春宮師服勤
<pb:KR5c0355_CK-KZ_01p050b>
愈謹迨長春上仙清和嗣主¶教席俾師知長春宮事仍賜白雲
子號旣而¶<md:KR5c0355_HFL_003-025a>¶委之行化山東迎迓者不輟師以善言¶勸諭四方耆
宿奉幣堂下者不可勝計戊戌¶春眞常李君嗣掌教事夏四月
入覲天廷以¶師從行秋七月眞常奏請得旨命師同洞眞¶于君
住持終南山重陽宮提點陜右教事還¶燕清和謂師曰昔長春
金山之語今其時矣¶汝當克勤乃事無怠師謝而西來庚子率
京¶兆僚屬復上燕都禮請淸和主重陽祖師葬¶事厥後祖庭興
修師多所規畫仍於京兆府¶城玄都萬壽宮及炭谷太一宮俱
加營建甲¶<md:KR5c0355_HFL_003-025b>¶辰上元日皇子闊端大王遣使趙崇簡就宮¶修金籙
醮七晝宵使回啟陳靈異王特降旨¶護持玄教洎預醮五師俱
<pb:KR5c0355_CK-KZ_01p051a>
賜徽號例授玄門¶弘教白雲眞人丙午冬皇太后賜以黃金冠¶
服特加優遇辛亥憲宗皇帝嗣登大寶頒降¶聖旨敕師典領陜
右道門如故壬子冬是時¶西蜀未全歸附一妄人誣吿道眾與
蜀人相¶通有司率兵大加按治道眾駭散明年夏四¶月聖天子
在藩邸行宮六盤師往謁見以實¶哀訴蒙降璽書撫慰始安度
門弟子數百人¶<md:KR5c0355_HFL_003-026a>¶建立宮觀二十餘所至乙卯秋七月二十四¶日
示微疾而逝於玄都之丈室春秋六十有¶六初瘞於樊川白雲
觀後改葬於劉蔣祖庭¶之仙蛻園矣¶

　　無欲眞人¶
師家世耀州之美原姓李氏名志遠道號無¶欲子以大定己丑
<pb:KR5c0355_CK-KZ_01p051b>
𡻕十二月初十日生五𡻕¶始能行及長慷慨特達毅然以正直
自負鄕¶里有狡獪者每正辭折之望而畏服嘗肆意¶酒間視此
世爲不足玩年三十七乃曰與其¶<md:KR5c0355_HFL_003-026b>¶汨沒塵坌中曷若徜徉方外
邪時碧虛楊君¶大暢全眞教法於長安乃往見之碧虛識爲¶玄
門重器然天屬所繫度其有難解於心者¶且使還家但勉以積
善而已師歸遂與諸親¶友決棄妻子而去其妻訕之笑而不顧
其父¶見而呵責師婉辭吿以性命之學父乃悟偕¶受業於碧虛
之門師蓬首弊衣行匄於市時¶人以酒李先生呼之日用間以
修身利物爲¶己任大安庚午秦境大旱餓莩者相枕藉邑¶人趙
三郎富甲鄕里師以善言誘導趙悟乃¶<md:KR5c0355_HFL_003-027a>¶發廪粟師令法弟齊志
<pb:KR5c0355_CK-KZ_01p052a>
道輩春爨以給貧病¶至秋斂而罷已而入興平環居千日乃得
大¶妙適河渠使夾谷公請主縣南龍祥觀師應¶之居及五稔遷
居樓觀又遷京兆之丹霞無¶何碧虛俾營三原之碧虛觀正大
戊子碧虛¶嗣教於師而逝未幾關中受兵師挈眾避亂¶於南山
至庚寅春達南陽會沖虛李君洞眞¶于君在汴聞之遣人持書
請至住丹陽觀癸¶巳汴京納款城中絕糧人爭北渡師繼達汲¶
郡因以陰騭開諭津人創靈虛天慶二觀以¶<md:KR5c0355_HFL_003-027b>¶濟南來之眾明年
適燕時清和尹君掌教委¶師入秦興復祖庭授以提點陜西道
門之職¶啟行之初贐黃金一笏以爲創始之貲過趙¶過魏公侯
郊迎饋財幣者不可勝計悉歸祖¶庭興建之用京兆總管田德
<pb:KR5c0355_CK-KZ_01p052b>
燦督佐官就河¶中相迓以府城估德觀居之時關中甫定暴¶恨
相煽劉蔣之側了無人跡師率眾懇築以¶創其業辛丑春會葬
祖師之際多所規畫壬¶寅秦士議修文廟闕瓦師盡給之士皆
歎服¶甲辰春皇子闊端大王遣使就宮修金籙醮¶<md:KR5c0355_HFL_003-028a>¶七晝宵事竟
例賜無欲觀妙眞人號秋渭北¶萬戸郝公臧獲數十陰謀南遁
得其顯狀盡¶欲刑之師連夜馳至以罪福之理曉勸皆免¶明年
京兆羣小結連私逸府尹韓淵議尸諸¶市以令眾感師一言但
殲厥渠魁太傅移刺¶寶儉其母死欲以二婢爲殉師以古葬禮
正¶之始革其弊丙午詣燕注香堂下夏四月回¶車過汴寓丹陽
觀坐中若有急色介諸徒速¶出甫離一舍宋軍已至城下其先
<pb:KR5c0355_CK-KZ_01p053a>
見類如此¶明年秋八月中宮賜冠服之寵甲寅春掌教¶<md:KR5c0355_HFL_003-028b>¶眞常李
君以普天醮事具書召師時年八十¶有六不敢以老耄辭比至
燕疾篤以六月二¶十六日於長春宮方壺翛然而逝門人捧柩¶
西歸葬於劉蔣之仙蛻園師生平雖不讀書¶四方衣冠之士相
待甚厚在燕則主萬慶淡¶游趙復仁甫敬鉉鼎臣在秦則紫陽
楊奐姚¶左轄樞來獻臣明之邳郎中邦用輩皆挽之¶以詩及作
文致祭刻石於佑德之靜復堂讀¶之平日道業自可見矣¶

　　圓明眞人¶<md:KR5c0355_HFL_003-029a>¶
師姓高氏諱道寬字裕之世爲應州懷仁縣¶之豪族質貌魁偉
襟度夷曠以明昌乙卯𡻕¶七月十九日生幼不同羣兒戲狎旣
<pb:KR5c0355_CK-KZ_01p053b>
長讀書¶通經史大義性尚雅淡每有出塵遠引之思¶以二親在
堂莫遂其志及大安兵興雲應當¶其衝卽挈家避地居長安隱
身爲刀筆吏旣¶而考妣俱下世喪祭如禮一夕露坐家庭夜¶將
半忽覩光明如晝仰視西北天門大闢紅¶霞翠靄之間瓊林琪
樹寶殿瑤臺厯厯具見¶須臾復闔自是學道之心益切興定辛
巳聞¶<md:KR5c0355_HFL_003-029b>¶章臺街蓬萊菴全眞安君有道卽捐家棄累¶執弟子禮安
君愛其勇決教以摧强挫銳寡¶欲治心爲修身之本師佩服玄
訓弊衣糲食¶味道思眞晏如也正大改元游汴梁依丹陽¶觀沖
虛李君參進上道沖虛俾服勤勞以資¶福德師躬執爨汲之役
數年不怠沖虛授之¶道要丙戌金主遣中使詣鳳翔徵洞眞于
<pb:KR5c0355_CK-KZ_01p054a>
君¶仍命李沖虛選精嚴道人一員副行沖虛召¶師前曰師資契
遇實關冥理洞眞吾方外友¶昔嘗蒙丹陽長春二師眞印可眞
玄門之宗¶<md:KR5c0355_HFL_003-030a>¶匠今上命有請汝可偕往他日興起吾道作¶成爾業
者其斯人歟敬之哉師受教而行洞¶眞旣至汴奉命提點中太
一宮師居席下朝¶叩夕請其於道德性命之學有所進癸巳汴¶
京下師乃北渡上燕都尋居德興之龍陽觀¶頤神毓浩若將終
身焉戊戌春洞眞召還燕¶從演教白霫庚子冬又從入關興復
終南祖¶庭是時經營會葬祖師之際師多方化導裨¶贊其用戊
申洞眞賜號圓明子署知重陽萬¶壽宮及提點甘河遇仙宮事
且語之曰人徒¶<md:KR5c0355_HFL_003-030b>¶知枯坐息思爲進道之功殊不知上達之士¶圓
<pb:KR5c0355_CK-KZ_01p054b>
通定慧體用並修即動而靜雖攖而甯爲¶無爲事無事同塵和
光此老氏之微旨也今¶玄化盛興汝當奉此應緣扶教接物利
生以¶爲登眞達道之基汝後必負教門重任事雖¶稠疊慎無憚
是皆庸玉汝於成也師叩頭跪¶進曰仙眞妙旨實非凡俗所聞
今日見教請¶事斯語由是儉以治身寬以莅眾不數載內¶外道
眾莫不得其歡心識者嘆服以洞眞爲¶知人壬子春掌教眞常
李君祀香祖庭俾師¶<md:KR5c0355_HFL_003-031a>¶充京兆路道錄從事十年事有成而無替
迨¶中統辛酉誠明眞人張君詣闕保奏宣授陜¶西興元等路道
教提點兼鎮重陽萬壽宮事¶至元戊辰夏皇姪永昌王賜金冠
錦服辛未¶嗣教眞人純眞王君贈號知常抱德圓明尊¶師未幾
<pb:KR5c0355_CK-KZ_01p055a>
永昌王再賜洞觀普濟圓明眞人號¶癸酉春皇子安西王開府
六盤師一見應對¶稱旨荐賜冠服乙亥夏召師就行宮修金籙¶
羅天大醮自將事之日迄於筵終瑞雲十圍¶靈應昭著備見於
參政商君所作投龍冊碑¶<md:KR5c0355_HFL_003-031b>¶兹不贅述無幾何中宮又以冠服見
賜寵諭¶優渥丙子秋七月安西王頒降璽書益以西¶蜀道教併
付掌管師典領教門踰二十年專¶尚德化未嘗一施政刑在祖
庭則繼剙南昌¶上宮洎五祖大殿其餘府庫藏廐增葺者甚¶多
雖一稺子參請亦必以禮相接未嘗有自¶得驕慢之色形於顏
間教事繁劇物來卽應¶皆曲中其理每至夜分澄神靜坐達旦
不寐¶其修眞鍊養之功習以爲常以是年踰八旬¶步履康强精
<pb:KR5c0355_CK-KZ_01p055b>
神充懌上而王公下迨黎庶莫¶<md:KR5c0355_HFL_003-032a>¶不待以殊禮故得教門靜肅道
眾乂安四方¶陰受其賜者爲不少丁丑春正月上旬忽得¶微疾
侍者勸進藥師曰死生如旦暮乃物之¶常理奚藥石可延分外
之筭邪至二十四日¶遂不食終日危坐談話如平昔但教人以
進¶道之語翌日奄然順化於所居之靜室享春¶秋八十有三越
五日葬於宮之仙蛻園送葬¶道俗踰萬人其平生道力自可見
矣
